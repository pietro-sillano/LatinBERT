Haec sunt nomina mancipiorum

Ut servi venditi facultatem dominus querat. Si quis servum suum 
vendiderit, eius nesciens facultatem, habebit inquirendi liberam 
potestatem, ut sibi vindicet ille, qui vindidit, cum potuerit invenire rem servi venditi

Tradidit igitur Etih una cum filio suo Helmperto sancto martyri 
Emmerammo in pago Sualaueldun in comitatu Ernusti comitis proprietem 
suam qualem visus est hgabere ad Altheim et Papenheim, Pinezwanga et 
Totenheim, Vuimeresheim et at Echineperc vineam cum vinitioribus nec 
non ecclesiam cum edificiis, inter hoc omnia de terra arabili hobas 
XXVII et mancipia XXIII, cum curtilibus agris pratis silvis aquis 
aquarumque decursibus et cum omnibus ad predicta loca rite 
pertinentibus, in manum scilicet Tutonis episcopi et advocati sui 
Immonis in perpetuam proprietatem;[â€¦] Econtra vero, retradente eodem 
advocato Immone una cum manu episcopi, accepit predictus Etih et 
filius suus Helmpreht de rebus sancti Emmerammi iuxta fluenta Glana 
locum nomine Perc qui vulgo Sintipach vocatur, et Teitinga cum 
ecclesiis mancipiis XXX, edifictus terre arabilis hobis XVIII, pratis 
silvis molendinis et cum omnibus appendiciis suis similiter in 
perpetuam proprietatem;.

Omnibus christiane fidei religiosos cultoribus ac regie et 
inperialis excellentie magnitudinem fide debita iure honorantibus per 
subiectionem adhibiti scripti patere volumus, qualiter nos frequens ac 
devotum servitium fidelis nostri Adalberti videlicet Magadaburgensis 
ecclesie primi archiepiscopi inspicientes ob peticionem et interventum 
illius quandam nostri iuris ancillam Walzam nomine una cum filio suo 
Huodi vocato nostreque proprietatis mansum unum quem vir eius Mais 
nominatus nostra ex parte possidet, cum omnibus utensilibus ad eundem 
mansum in villa Bracla et in pago Vuestfalon dicto in comitatu 
Berhardi comitis situm rite pertinentibus in edificiis areis terris 
cultis et incultis agris pratis campis pascuis silvis exitibus et 
reditibus viis et inviis quesitis et inquirendis cunctisque aliis 
appendiciis que adhuc dici aliquo modo aut nominaru possunt, ecclesie 
Magadaburgensi cui ipse venerabiliter presidet, donavimus atque per 
hanc dominationis nostre auctoritatem ad integrum in proprietatem 
tradidimus, ea videlicet ratione ut prefata mulier ac filius eius et 
mansus ecclesie a nobis in proprium traditus deinceps in iure ac 
servitute eiusdem ecclesie et ipsius iam dicti Adalberti venerabilis 
archiepiscopi succesorumque illius, ut hactenus in nostro fisco 
manserunt, firmiter persistant.


Si quis vero pro remedium animae suae mancipia vel loca sanctis 
ecclesiis vel monasteris offeri curaverit, conditio, quam qui 
donaverit scripserit, in omnibus observetur; pariter et de familiis 
ecclesiae id intuitu pietatis et iustitiae convenit observari, ut 
familiae Dei leviorem quam privatorum servi opere teneantur, ita ut 
quarta tributi vel quodlibet operis sui benedictines Deo ex presente 
tempore sibi a sacerdotibus concessa esse congaudeant

Chuonradus dei gratia Romanorum imperator augustus Berenhardo duci, 
Sigifrido comiti, Bernhardo marchioni salutem et gratiam. Quamvis pro 
totius rei publice longe lateque procuranda utilitate iugem debeamus 
sollicitudinem gerere, tamen ut pro ecclesiarum dei statu sollertius 
invigilemus, nos obligatiores esse non ignoramus. Unde quia sancte 
Fardensis ecclesiae mancipia ceu bruta animalia pro quantulocumque 
pretio hactenus venundata fuisse audivimus, non solum illam nefariam 
consuetudinem admiramur, verum etiam ut rem deo hominibusque 
detestabilem execramur, maxime cum secundum canonicam auctoritatem 
nullius ecclesiae praedia vel mancipia pro alia aliqua vicissitudine, 
nisi praedia pro praediis, mancipia pro mancipiis pro eque bonis vel 
melioribus debeant mutuari. Idcirco autem huiuscemodi morem sanctorum 
patrum traditionibus repugnanetem ulterius ibidem exerceri nostra 
imperiali potestate interdicimus et vobis quibus harum provinciarum 
regimen commisimus, sub dei nostreque gratie obtentu imperamus, ut 
ubicumque vel inter vestros vel alios eiusdem ecclesie mancipia ita 
vendita inveniantur, illius loci episcopo vestro iuvamine reddantur, 
ea scilicet ratione ut episcopus emptori tantum, quantum pro eis 
dedit, restituat et sue mancipia recipiat.

maxime cum secundum canonicam auctoritatem nullius ecclesiae 
praedia vel mancipia pro alia aliqua vicissitudine, nisi praedia pro 
praediis, mancipia pro mancipiis pro eque bonis vel melioribus debeant 
mutuari

Ut mercatores huius regni, christiani sive Iudei, mancipia pagana, 
que per tot populos et civitates fidelium transeuntes ad manus 
infidelium et sevissimorum hostium nostrorum perducunt, ex quo et ipsi 
infelices servi, qui, si a christianis emerentur, poterant salvari, 
miserabiliter pereunt et inimicorum regni maximus numerus augetur, 
coerceantur a piis principibus nostris et intra christioanorum fines 
vendere conpellantur, ne tam horrenda crudelitate et aperta 
infidelitate et animarum dampnis deus exasperetur et vires hostibus 
augeantur

De mancipia quae vendunt, ut in praesentia episcopi vel comitis 
sit, aut in praesentia archidiaconi aut centenarii aut in presentia 
vicedomni aut iudicis comitis aut ante bene nota testimonia; et foris 
marca nemo mancipium vendat. Et qui hoc fecerit, tantas vices bannos 
solvat quanta mancipias vendidit; et si non habet pretium, in wadio 
pro servo semetipsum comiti donet usque dum ipsum bannum solvat.

ut nullus aut minor mancipia ad venundandum emere debeant, nec 
aliquis precium ad suos emptores dare debeat propter mancipia 
comparanda aut venundanda, quia gravissimum malum est. Scimus omnes, 
quia deus omnipotens misericordia plenus est, si emendaverimus, 
dimittet nobis peccata nostra. Itemque precipimus [promittimus], ut 
quicumque in navibus nostris nauclerium fuerit, nullatenus debeat in 
navi sua levare mancipia neque de Venetia, neque de Histria, neque de 
Dalmatia, neque de nullis aliis locis per nullum ingenium; nec etiam 
aliquis hominem [homo] negotiantem vel Iudeum in navi sua levare 
debeat. Itemque statuentes statuimus, ut nullus Veneticus suam 
pecuniam [precium suum] ad quemlibet Grecum hominem dare debeat, unde 
mancipia emant, et nullus Veneticus audeat ultra Polam mancipia 
transportare neque in terra Grecorum, neque in nullis locis ea donare; 
excepto si acciderit, ut de sua captivitate se redimere debeat, aut 
pro tali causa, unde damnum adcrescat in patria, aut pro causa 
palatii. Similiter autem statuentes statuimus, ut nullus Veneticus de 
quolibet Greco homine [ad quemlibet Crecum hominem] vel de terra 
Beneventi aut de aliis locis pretium tollere presumat propter mancipia 
inde illuc portanda.
